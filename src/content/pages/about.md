---
title: Про мене
seo:
  title: Про мене
  description: У власному куточку інтернета пишу та зберігаю свої думки
  image:
    src: '/marinka.jpg'
    alt: Me taking a photo on the phone
---

![Maryna Zaitseva](/marinka.jpg)

Мене звати Марина Зайцева. Живу, працюю та багато чим захоплююся. На цьому сайті намагаюся зібрати все в одному місці, щоб потім у старості нагадувати собі про цікаві моменти життя та дивитися, як еволюціонували мої думки.

Вірю, що світ можна змінити, починаючи із себе. Тому виховую в собі доброту, сміливість та допитливість. Водночас намагаюся приймати хаотичність світу й розмаїття людей, що його населяють. Окрім цього ще злюся, стресую, сумую та роблю помилки, бо я все ж таки людина :)

### Чим займаюся

- По роботі люблю брати участь у цікавих проєктах, де відчуваю себе корисною. Більше можна дізнатися [на LinkedIn](https://www.linkedin.com/in/mzaytseva/).

- Обожнюю подкасти — слухаю та записую їх з 2008 року. Маю нагороду за кращий жіночий подкаст, а ще три роки була співведучою у «[Радіо-Т](https://radio-t.com)». Зараз веду власний подкаст «[Дорогою по каву](https://omw.marin-k-a.com)».

- З дитинства пишу вірші, прозу та трошки малюю. Для цього створила сайт «[Чернетки та чорнила](https://ink.marin-k-a.com)», де збираю свої творчі експерименти. Мрію одного дня написати книгу.

- У 2014 році створила власний планер — [This Week Planner](http://thisweekplanner.com). Зараз тимчасово його не продаю, але сподіваюся, що він повернеться.

- Починаючи з 2016 року, кожен свій день народження святкую біля нового маяка.

- Веду канал «[Зернятко мови](https://t.me/zernyatko_movy)», в якому ділюся своїми знахідками з української мови.

Окрім роботи й творчості, обожнюю свою родину та друзів. Вірю, що людям потрібні люди.


<blockquote>
  Be curious, not judgmental.
  <footer class="italic text-gray-500 text-base">— Ted Lasso series</footer>
</blockquote>

